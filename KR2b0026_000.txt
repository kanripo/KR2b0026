# -*- mode: mandoku-view; -*-
#+TITLE: 續宋編年資治通鑑
#+DATE: 2015-08-24 22:25:03.530127
#+PROPERTY: ID KR2b0026
#+PROPERTY: BASEEDITION WYG    
#+PROPERTY: JUAN 提要
<pb:KR2b0026_WYG_000-1a>¶
欽定四庫全書　　　　史部二¶
　續宋編年資治通鑑　　　編年類¶
　　提要¶
　　　　(臣/)等謹按續宋編年資治通鑑十五巻宋劉時舉¶
　　　　撰時舉里貫無考其結銜稱通直郎户部架¶
　　　　閣國史實録院檢討兼編修官宋季三朝政¶
　　　　要載史嵩之父䘮去位詔以右丞相起復時¶
　　　　舉為廪學生有與王元野黄道等九十四人¶
<pb:KR2b0026_WYG_000-1b>¶
　　　　上疏力爭一事其始末則未之詳也是書所¶
　　　　記始髙宗建炎元年迄寕宗嘉定十七年當¶
　　　　成於理宗之世而書末附論一條稱理宗撑¶
　　　　拄五十年而後亾不可謂非幸云云其言乃¶
　　　　出於宋亾以後似非時舉原文按舊本目録¶
　　　　後有書坊題識一則稱是編繫年有考據載¶
　　　　事有本末增入諸儒集識三復校正一新刋¶
　　　　行云云則書中所附議論有元時刋書者所¶
<pb:KR2b0026_WYG_000-2a>¶
　　　　增入非其舊矣其中紀載雖以簡約為主或¶
　　　　首尾未具於事蹟間有脱遺然如論張浚不¶
　　　　附和議而不諱其黨汪黄攻李綱引秦檜之¶
　　　　罪辨李綱之被謗逺謫而不諱其庇翁彦國¶
　　　　䧟宋齊愈之失褒貶頗協至公無講學家門¶
　　　　户之見巻端有朱彛尊題詞稱其過於王宗¶
　　　　沐薛應旂所撰殆不誣云乾隆四十六年九¶
　　　　月恭校上¶
<pb:KR2b0026_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校官(臣/)　陸　費　墀¶
#+PROPERTY: JUAN 原序
<pb:KR2b0026_WYG_000-3a>¶
續宋編年資治通鑑原序¶
宋中興通鑑一十五巻通直郎國史院編修官劉時舉¶
編史嵩之喪父以右相起復時舉為京學生與王元野¶
黄道等九十四人太學生黄愷伯金九萬孫翼鳯等百¶
四十四人武學生翁日善等六十七人宗學生趙子寰¶
等三十四人上書爭之是亦慷慨之士也觀者嫌其太¶
略然以視王宗沐薛應旂所撰斯條理過之矣小長蘆¶
七十九老人朱彛尊題¶
